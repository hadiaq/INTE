Erik: I början av projektet så var man ivrig att komma igång snabbt med skapandet av klasser och metoder som man brukar göra och inte skriva massa testfall först, men efter ett tag så inser man varför TDD är en bra utvecklingsmetod att tillämpa. När programmet växer i storlek har man tryggheten att kodbasen är väl testad från början och fungerar som man tänkt. Det kändes inte så jättemotiverat att strikt använda sig av TDD i detta projekt då det utfördes i en utbildningsmiljö och systemet tog längre tid att bygga, men i industrin är det säkert en jättebra teknik. Man är så van att inte skriva ett testfall före riktig kod, eller inget alls för den delen.
