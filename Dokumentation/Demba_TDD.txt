Till en början känns det lite främmande att tillämpa TDD på ej skrivna metoder för att undivka fel, speciellt med tanke på att man under utvecklingen själv vet vad alla metoder tar emot och skickar och inte gör uppenbara fel på det sättet. Det är först när systemet växer i storlek som man inser styrkan i att förhindra fel snarare än att städa upp efter dem. I de mindre projekt som sådana vi gjort i Prog 1 & 2 så är testdriven utveckling bra men går nog jämnt ut i insparad tid, men i större system så förstår jag absolut hur otroligt viktigt det är med effektiv testning. Ju fler personer inblandade i projektet desto mer kritiskt blir det att saker och ting blir rätt från första början och då sparar man givetvis in mycket mer i tid och utvecklingskostnader.